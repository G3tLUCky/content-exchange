DO 4 MAART 2021 15:17

4161 nieuwe besmettingen, minder dan gemiddeld

(afbeelding)

Bij het RIVM zijn tot 10.00 uur vanmorgen 4161 nieuwe bevestigde 
coronabesmettingen gemeld. Dat zijn er 906 minder dan gisteren.

Dat is lager dan het gemiddelde van afgelopen week, toen er per dag gemiddeld
4532 mensen positief getest werden.
 
(grafiek positieve testen van afgelopen maanden)

In de ziekenhuizen nam de bezetting af. Er zijn dus meer patiënten uit het
ziekenhuis ontslagen of overleden dan dat er werden opgenomen.

Er liggen nu 1923 mensen met corona in het ziekenhuis (gisteren: 1946), van 
wie 539 op de IC (gisteren: 549), meldt het Landelijk Coördinatiecentrum Patiënten Spreiding (LCPS).

(grafiek ziekenhuisbezetting, met verpleegafdelingen en IC inbegrepen)

Bij het RIVM werden 33 overleden covid-patiënten gemeld. Gisteren waren dat
er nog 48. De afgelopen zeven dagen registreerde het RIVM gemiddeld 42 
doden per dag, tegen 50 doden per dag een week eerder.

(grafiek aantal doden)

Hoe het aantal doden zich ontwikkelt, hangt mede af van het aantal 
besmettingen in verpleeghuizen. Er zijn nu 385 verpleeghuizen waar de 
afgelopen twee weken minimaal één coronabesmetting is vastgesteld. Een 
week geleden waren dat er 449.

(grafiek aantal verpleeghuizen met coronabesmettingen)

Link: https://nos.nl/artikel/2371199-4161-nieuwe-besmettingen-minder-dan-gemiddeld

